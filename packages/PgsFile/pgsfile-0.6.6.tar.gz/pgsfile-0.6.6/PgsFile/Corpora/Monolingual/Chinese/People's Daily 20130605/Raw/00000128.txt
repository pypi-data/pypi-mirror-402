荆楚三记  
　　炎帝神农始祖像记
　　炎黄二帝，华夏始祖。黄帝繁衍于北国，炎帝发祥于南方。稽古之传，炎黄争帝，三战血流漂杵。尔后两大部落化干戈为玉帛，由对抗走向互敬。炎尊黄为中央天帝，黄尊炎为南方天帝，代行中央天帝之责。自此民族融合，两大部落带领生活于长江黄河两大流域的所有氏族，共同开启了华夏文明的新曙光。
　　炎帝神农故里处大洪山中，江、汉、淮三水萦带。中国山势与水脉，大都自西向东，腾挪跌宕，万里不绝于势。唯汉水与大洪山，皆自北向南，回环俯仰之间，皆有别致。故汉江者，实乃连通黄河长江两大文明之母亲河；而大洪山，乃雄踞中原之华夏龙脉。山近淮者，有枣阳雕龙碑古文化遗址；近江者，有荆门屈家岭古文化遗址。两者皆方国史前，古人类城市之发端，农耕之雏形。亦佐证炎帝神农诞生于随，传播农业文明于江汉之间。
　　近年来，随州市委、市政府应进运，顺民意，精心筹划，采众之长，聚众之力，创办世界华人炎帝寻根节，旨在追颂始祖，祭祀先贤；传承薪火，凝聚人心。至今已历四届，影响渐宏，声闻遐迩。如今已被批准为国家祭祀名录。
　　寻根节创办之初，炎帝神农故里建设基金会诸同志便以塑造炎帝神农始祖像为己任。四方奔波，募集巨款，此中辛劳，不一而述。历时三载，设计始祖像高九十五尺，寓九五至尊之意。基座高四十二点六尺，寓炎帝神农诞生于农历四月二十六日。而炎帝神农之塑像，则以最佳之古绘为蓝本：慈祥中显仁义，朴实中见智慧。
　　当此时也，炎帝神农始祖像落成于烈山之上，神农洞之侧，雄峙始祖殿之左，俯瞰山川大地。我辈来此，一观而知气象，一拜而生肃穆。始叹始祖威仪，于此接迹于后世，功不可泯。
　　圣像落成已历三寒暑，赞画者嘱予作文以述根由，遂成此记。
　　遗爱湖记
　　黄州古城之东，有三湖负郭。曰东湖、西湖、菱角湖。素为羽凫息，鸥鹭行藏之地。往昔水路淤塞，岸筑嚣杂，绝非胜地。丙戌年秋，地方为政者研判三湖形制，融苏东坡诗词意境，允为市民造一怡情养性之园。并依东坡先生《遗爱亭记》之哲思，更湖名为遗爱。凡阅八载，凿奇伐乱，十二景成。村野之湖，遂为上品；云霞满眼，蔚为大观。
　　湖之缱绻，不在富贵而在清旷；水之蕴藉，不在空阔而在曲折。遗爱湖采众湖之妙，随意赋形，结山水之大缘矣。
　　若夫朝夕晤对，坐茶烟袅袅，披竹影重重。看熹光萌生玉树，晨露滋润幽兰，禽鸟时鸣芳径，雁阵惊穿江柳。忽而一蓑烟雨，散人归去，且携半壶老酒，来就清风。更喜明月之夜，听歌琴岛；北斗斜时，问稼松风。
　　春之花，夏之荷，秋之叶，冬之雪，四时结伴。沿数十里湖岸，参参差差，铺开千轴图画；纷纷扬扬；洒出万种风情。临皋台上，揽千丈碧水洗英雄块垒；芸香阁内，瞻四围风雨涤君子情怀。
　　胜景澄心，在雅能易俗；一方福祉，在官欲利民。故柄政之绩，不在时誉而在青史；宦海作为，不在自夸而在民意。履职首在奉公，去后方留遗爱。此乃太史公所赞之循吏也。当山水知音而不狎，圆百姓之梦而不怠。此种遗爱，方能传诸后世。是为记。
　　沁香斋记
　　武汉东湖，素为旺地。汉口开埠以来，渐成名胜之区。虹影波光，荟萃荆花棣萼；琳官佳构，泰半寿诸梨枣。近有执事者，欲续前人燃藜之光，于东湖园林内，再造宏轩一所，曰沁香斋。与园中梅岭、南山、百花等著名旧筑毗邻相望，品位韵致，各臻其妙。
　　沁香园坐南朝北，前临长街，后依深园，长街红尘之外，江流浩荡；深园蓊郁之中，湖光潋滟。珞珈山隔水而枕，江汉关越江而屏。东之高处，乃元帅朱碑亭；西之肘腋，为诗仙放鹰台。人杰地灵，莫过于斯。
　　循辟雍之理，明堂之规。沁香斋环屋融景，四面皆阳。既有泉石之逸，亦得人文之蕴。一础一石，一门一窗，无不中西合璧；一花一木，一柱一廊，尽见匠运神工。
　　耽于此，有情可溢，有兴可储。葵藿同倾，犹得春风半面；蒹葭颂咏，且喜秋水伊人。旧雨重逢，又剪西窗之烛；新朋乍会，再续合浦之缘。樽酒留连，神仙暂驻；莼鲈怀思，游子归家！
　　天下修心者，莫不与社稷相通；世间养性者，莫不与山水相契。为官者常怀惠民之德，秉政者难求勒石之功。然诚心推毂，不弃葑菲；勤勉用事，小中见大。入此沁香斋，既得滋润心脾之花香，亦赏怡养性情之心香。徘徊既久，不免感叹，东湖福地，又添一掌上明珠矣！
